<!DOCTYPE html>
<html lang="en">
<head>
    <meta charset="UTF-8">
    <title> آشنایی با اصول SOLID | مهدی حسن پور</title>
</head>
<body>
<h1>
    آشنایی با اصول SOLID
</h1>


<p>
    اصول SOLID شامل پنج اصل برای کمک به توسعه دهندگان برای ایجاد برنامه های است که دارای قابلیت های انعطافپذیری،
    مقیاسپذیری و مقاومت در برابر تغییرات را داشته باشند. با رعایت این اصول محصول نهایی ساختاری روان و درک پذیر خواهد
    داشت که خواندن و خطا یابی در آن آسان خواهد بود. از آنجایی که تمام نرم افزارها نیاز به توسعه مداوم و افزودن ویژگیهای
    جدید و بروز رسانی دارند، این امر ضروری است که کدهای برنامه را به گونه ای بنویسیم که توسعه و نگهداری آن آسان باشد تا
    در زمان ، انرژی و هزینه صرفه جویی شود. استفاده از این اصول به شما کمک میکند که ساختاری مناسب ایجاد کنید که و از
    طراحی بد در برنامه نویسی اجتناب کنید و ساختاری خوش فرم و قابل فهم در برنامه هایی که می نویسید ایجاد کنید. این اصول
    عبارتند از:
</p>

<ul>
    <li>Single Responsibility Principle (SRP)</li>
    <li>Open-Closed Principle (OCP)</li>
    <li>Liskov Substitution Principle (LSP)</li>
    <li>Interface Segregation Principle (ISP)</li>
    <li>Dependency Inversion Principle (DIP)</li>
</ul>

اصل تک مسئولیتی یا Single Responsibility Principle - SRP

همانطور که از اسم آن پیداست، این اصل اشاره به این دارد که هر کلاس یا ماژول باید تنها یک مسئولیت داشته باشد. به عبارت
دیگر هر کلاس و یا ماژول فقط و فقط باید یک مشکل را حل کند، بنابراین فقط یک دلیل برای ایجاد تغییر در آن کلاس و یا ماژول
وجود خواهد داشت، که در نتیجه باعث انسجام بیشتر کدها خواهد شد و نگهداری و بروزرسانی آسان تر خواهد شد.
اصل باز-بسته یا Open-Closed Principle - OCP

این اصل تاکید بر این دارد که موجودیت های نرم افزاری (کلاس، ماژول، متد و …) برای توسعه باید باز باشند، اما برای تغییر
بسته. این اصل در واقع اشاره به استفاده از تکنیکهای ارث بری، ایجاد interface و پیاده سازی آنها و dependency injection در
طراحی و توسعه نرم افزارها دارد. به این صورت که برای افزودن ویژگی به کد موجود به جای تغییر در کد از ارث بری استفاده کرد و
یا توسط interface ها استاندارهای قابل توسعه پایه گذاری کرد که توسط DI آنها را فراخوانی و در بخشهای مختلف مورد استفاده
قرارداد.
اصل جایگزینی لیسکوف یا Liskov Substitution Principle - LSP

این اصل تاکید بر این دارد که اشیا کلاس والد باید بتواند با اشیا کلاس فرزند جایگزین شوند بدون اینکه اختلالی در برنامه
بوجود بیاید، که موجب اطمینان از صحت کد و استحکام آن خواهد شد.
اصل تفکیک اینترفیس ها یا Interface Segregation Principle - ISP

این اصل بیان میکند که کدها نباید به متکی و وابسته به روشی باشند که از آن استفاده نمیکنند. در واقع این اصل تاکید بر کوچک
سازی interface ها بزرگ به اینترفیسهای کوچکتر و تخصصی تر دارد که به این اینترفیسهای کوچک شده role interface نیز گفته
میشود. هدف از این اصل جداسازی و کوچک سازی اجزای سیستم به منظور آسانسازی ایجاد تغییرات، توسعه ، بازسازی و استفاده مجدد از
کد میباشد. جدا از اصول شی گرایی ، این اصل در طراحی سیستم های توزیع شده به صورت عمومی و به خصوص در ساختار میکروسرویسهای
مورد استفاده قرار میگیرد.
اصل وابستگی معکوس یا Dependency Inversion Principle - DIP

ایده عمومی اصل بسیار ساده ولی در عین حال بسیار مهم است و اشاره به این دارد که ماژول های سطح بالا که دارای منطق پیچیده
تری هستند باید به راحتی مورد استفاده مجدد قرار بگیرن و با تغییر در ماژول های سطح پایین تغییر در عملکرد آنها به وجود
نیاید. برای دستیابی به این اصل شما باید انتزاعی تعریف کنید که ماژول های سطح بالا را از ماژول های سطح پایین جدا کند. بر
اساس این ایده، این اصل شامل دو قسمت اصلی است:

ماژول (کلاس) های سطح بالا وابسته به ماژول(کلاس) های سطح پایین باشند و هردو باید متکی به انتزاع (abstraction) باشند.
انتزاعات نباید متکی به جزئیات باشند بلکه جزئیات باید متکی به انتزاعات باشند.

جز مهم این تعریف این است که ماژول های سطح بالا و سطح پایین هردو متکی به انتزاع میشوند. این اصل طراحی نه تنها مسیر
dependency ها را تغییر میدهد بلکه آنها را تقسیم به دو دسته سطح بالا و سطح پایین بوسیله تعریف یک انتزاع یا abstraction
بین آنها نیز میکند، که در نهایت شما دو وابستگی (dependency) سطح بالا و سطح پایین دارین که هر دو متکی به یک انتزاع هستند.
جمع بندی:

در این مقاله اصول پنجگانه SOLID معرفی شد که هدف آن کمک به توسعه دهندگان برای ایجاد نرم افزاری هایی است که توسعه، نگهداری
و خطا یابی در آنها آسانتر است. تسلط به این اصول نیاز به تمرین زیاد و مداوم دارد. این مقاله نگاهی کلی به این اصول بود و
هر کدام از آن خود به تنهایی نیاز به ساعت ها مطالعه بررسی دارند که لازمه آن مطالعه و تمرین بسیار است.

</body>
</html>